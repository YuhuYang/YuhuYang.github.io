---
layout: page
permalink: /blogs/20poems/index.html
title: 月中吟
---

## 己亥年十二月初二作，凡三百八十四字，兼以舒懷

<br>
月中送仙人，仙人歸太行。上下不相見，餘者多茫茫。
自辭人間事，結廬白雲上。飲露十三載，歲末降白光。
有神馭黃龍，自雲天門將。上有尊令旨，辟我為中郎。
縹緲過南門，恍惚至帝鄉。尊神何儼儼，色光俱卬卬。
帝問心中事，意氣許飛揚。
<br>

- 自言本是京畿子，十五年少喜華章。
- 十六驕橫多壯志，十七請纓誅越王。
- 疾馬鮮衣愛繁飾，佩蘭攬茝好青釭。
- 秋風一月掃心事，白露蹉跎鬢添霜。
- 從此不問人間樂，願為道法誤陰陽。

<br>話音落地時，公卿皆悸慌。太史異頗殊，語予上人望：<br>

- “功名共塵土，歲時同曦光。塵土足以踏，曦光目乃行。
- 欣然作驅馳，恥辱若遺忘。小人素卑賤，大人自慨慷。
- 水清以發覆，水濁以足蹚。”

<br>仙人不與置，拱手謝德長。<br>

- “山中無歲月，農事頗急忙。自別太行來，路途三千丈。
- 天上節禮繁，誤我茲穡晌。
- 為人殊好小人事，不愛瀛臺與方丈。
- 同好皆笑無長志，立命安身偏太行。
- 願遂平生意，氣澤及海上。望帝稍些憐，恕其歸故鄉。
- 德行衰微兮，無以翔凰；性命鄙賤兮，何能飛觴？
- 歸兮來兮，勿履迷揚；來兮歸兮，毋傷吾行。
- 方圓不能周，大瓠不可量。大人多愛我，莫以被霓裳。”

<br>深揖謝厚待，長拜辭帝王。乘鸞歸土地，騎鹿放槽上。冥靈雖宏碩，草木多豐長。野人無煩惱，結髮生白芒。<br>
